# Özgür Yazılım ve Açık Kaynak Yazılım arasındaki farklar

Her ne kadar kapsamımız [Açık Kaynak Yazılım](nedir.md) olsa da, Özgür Yazılım'dan bahsetmemek eksik olur. Daha önce [eser.ozvataf.com](http://eser.ozvataf.com/) üzerinde yayınlanan [Açık Kaynak Felsefesi](http://eser.ozvataf.com/acik-kaynak-felsefesi/) yazısında konuya şu şekilde değinilmiş:

Her özgür yazılım aynı zamanda açık kaynaktır. Fakat özgür yazılım bundan çok daha fazlasıdır. Çünkü özgür yazılımlar sahipliği reddeden bir politik anlayışın ürünüdür. Dolayısıyla herhangi birinin veya birilerinin kontrolü altında bulunmayan özgür yazılımların üzerinde yapılan değişiklikler de mutlaka herkesin erişebileceği şekilde yayınlanmalı ve özgür yazılım olmayan başka bir programın (hatta GNU Public License v3'e göre donanımın da) işlevsel bir parçası olarak kullanılmamalıdır.

Özgür yazılımın olmazsa olmazları daha doğrusu "özgürlükleri" şöyle alıntılayabiliriz:

- Herhangi bir amaç için yazılımı çalıştırma özgürlüğü (0 numaralı özgürlük).
- Her ne istiyorsanız onu yaptırmak için programın nasıl çalıştığını ögrenmek ve onu değiştirme özgürlüğü (1 numaralı özgürlük). Yazılımın kaynak koduna ulaşmak, bu iş için önkoşuldur.
- Kopyaları dağıtma özgürlüğü. Böylece komşunuza yardım edebilirsiniz (2 numaralı özgürlük).
- Tüm toplumun yarar sağlayabileceği şekilde programı geliştirme ve geliştirdiklerinizi (ve genel olarak değiştirilmiş sürümlerini) yayınlama özgürlüğü (3 numaralı özgürlük). Kaynak koduna erişmek, bunun için bir önkoşuldur.

Kaynak: [GNU](https://www.gnu.org/philosophy/free-sw.tr.html)

Kaynak: [eser.ozvataf.com](http://eser.ozvataf.com/acik-kaynak-felsefesi/)

Aynı zamanda diğer kaynaklardan alıntılarsak:

> Açık kaynak kodlu program, kullanımı ücretsizdir ve düzenlenmesini herkes için açık tutar. Açık kaynaklı yazılımlar içinde özgür bir yazılım lisansı ile lisanslanmış olan yazılımlar, [Özgür yazılım](https://tr.wikipedia.org/wiki/Özgür_yazılım) (Free software) sınıfına girerler.
> 
> Tüm özgür yazılımlar, aynı zamanda açık kaynaklı yazılımlardır. Ancak her açık kaynak yazılım bir özgür yazılım olmayabilir.

Kaynak: [Wikipedia](https://tr.wikipedia.org/wiki/Açık_kaynak)
