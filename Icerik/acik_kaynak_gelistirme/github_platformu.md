# GitHub Platformu

> GitHub, sürüm kontrol sistemi olarak Git kullanan yazılım geliştirme projeleri için web tabanlı bir depolama servisidir. GitHub özel depolar için ücretli üyelik seçenekleri sunarken, açık kaynaklı projeler için ücretsizdir.

Kaynak: [Wikipedia](https://tr.wikipedia.org/wiki/GitHub)


## Ne Sağlar?

GitHub projelerin erişilebiliriği ve barındırılması alanlarında bir çağ başlatmıştır. GitHub'da kullanıcılar ve organizasyonlar yer alır. Her kullanıcı ve/veya organizasyon kendi profilleri altında depolara sahip olurlar.

Kullanıcılar bu depoların üzerinden,

- Beğenip takipçilerin de bu depolardan haberdar olmalarını sağlayabilirler,
- Fork/Çatallayarak bir kopyasını kendi profiline aktarabilirler,
- Fork/Çatalladıkları kopyaları değiştirerek projeye bir yama/patch gönderebilirler,
- Gelecek güncellemeler için izleme listelerine alabilirler,
- Buldukları hataları deponun sahibine "Issue"lar sayesinde bildirebilirler,
- Yine "Issue"lar aracılığı ile yazılım hakkında yardım isteyebilir veya talepte bulunabilirler,
- Projenin sürümlerine "Releases" sekmesinden ulaşabilirler,
- Projenin dökümanlarına/wikisine "Wiki" sekmesinden ulaşabilirler,
- Projenin gelecek özellikleri gibi detaylarına ulaşabilirler,
- Projenin aktifliğini gözlemleyebilirler.
